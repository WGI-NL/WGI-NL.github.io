			     ------------
			     AANKONDIGING
			     ------------

		     DYNAMIEK DOOR DIGITALISEREN
			    2 oktober 2003
       Congrescentrum Drienerburght van de Universiteit Twente

Een van de belangrijkste gevolgen van ICT voor de samenleving is de
sterk vergrote beschikbaarheid van informatie, met name veroorzaakt
door de voortschrijdende digitalisering. Logischerwijs resulteert deze
ontwikkeling in grote veranderingen bij de traditionele
informatieleveranciers zoals uitgevers en omroepen. Maar niet alleen
voelen dit type organisaties de gevolgen van de digitalisering,
eigenlijk heeft iedere organisatie haar eigen informatieproces in meer
of mindere mate gedigitaliseerd.  Hierdoor ontstaat een geheel nieuwe
dynamiek binnen en buiten de organisatie.

Om deze dynamiek vanuit verschillende perspectieven te analyseren
organiseert de Werkgemeenschap Informatiewetenschap in samenwerking
met de Universiteit Twente en KPMG een symposium op 2 oktober 2003 in
het Congrescentrum Drienerburght van de Universiteit Twente.

De volgende vragen staan op het symposium centraal. Wat wordt de
relatie tussen een bibliotheek en een uitgeverij wanneer alle
informatie digitaal toegankelijk is, en dus net zo eenvoudig bij de
bron als bij de opslag kan worden geraadpleegd? Wat geeft een
organisatie zekerheid als informatie digitaal en dus onzichtbaar is
geworden? Hoe houdt de wetenschap deze digitale rat-race bij? Welke
onderzoeken lopen er op dit gebied vanuit de universiteit en brengen
zij op enig moment rust in deze digitale wanorde of zorgen ze juist
voor nog meer onrust?

De sprekers op het symposium zijn:

- Prof.dr. P.M.G. Apers (Universiteit Twente)
  De heer Apers presenteert enkele actuele wetenschappelijke
  onderzoeken op het gebied van multi-media en ontsluiting. Deze
  nieuwe informatietechnologien lijken uitermate geschikt om ingezet
  te worden in de digitale informatiestromen.

- Drs. J.F. Steenbakkers (Koninklijke Bibliotheek)
  De heer Steenbakkers zal ingaan op de dynamiek tussen de bibliotheek
  en de uitgeverij. De rol van de koninklijke bibliotheek ten opzichte
  van de uitgeverij is door digitalisering niet wezenlijk
  veranderd. De relatie echter wel.

- Prof.dr.ir. E. Roos Lindgreen (KPMG en Universiteit van Amsterdam)
  De heer Roos Lindgreen beschouwt in zijn lezing de veranderingen in
  onze digitale samenleving vanuit een controlerend perspectief. Over
  welke zekerheden beschikt de samenleving nog nu alle informatie
  digitaal en dus weinig transparant is geworden?

Prof.dr.ir. A. Nijholt (Universiteit Twente) treedt op als
dagvoorzitter van het symposium. Het symposium start om 10.30 uur en
eindigt rond 15.00 uur.

Aansluitend, om 16.00 uur, houdt prof.dr. T.W.C. Huibers (KPMG en
Universiteit Twente) zijn inaugurele rede, getiteld
"Information retrieval. Wat vindt u?".

Dit symposium is niet vrij toegankelijk voor niet-leden van de
werkgemeenschap; leden dienen zich aan te melden door middel van het
formulier dat zij per email hebben ontvangen. Verdere informatie over
het symposium kunt u krijgen door een bericht te sturen aan
p.e.vandervet@utwente.nl.
