<!DOCTYPE HTML PUBLIC "-//W3C//DTD HTML 4.01 Transitional//EN"
        "http://www.w3.org/TR/html4/loose.dtd">

<html>

<head>

  <title>Werkgemeenschap Informatiewetenschap</title>
  <meta http-equiv="Content-Type" content="text/html; charset=iso-8859-1">
  <link rel="stylesheet" type="text/css" href="wgi.css">
 
</head>
  
<body>
   <pre>

Werkgemeenschap Informatiewetenschap
Notulen ALV 2004

Notulen van de algemene ledenvergadering van de Werkgemeenschap Informatiewetenschap, gehouden op 27 februari 2004 te Utrecht.

Aanwezig: bestuursleden: Paul van der Vet, Theo Huibers, Lynda Hardman, Arjen de Vries en Bernd Wondergem; en 8 leden.

1. Opening

De voorzitter Paul van der Vet heet iedereen van harte welkom en opent de vergadering.
Er wordt een korte voorstelronde gehouden.

2. Vaststellen notulen ALV 2003

De heer Kees van der Meer geeft aan dat zijn aangeboden initiatief op de ALV van 2003 helaas niet in de notulen is opgenomen. Zijn voorstel was om een symposium te organiseren in de zomer inzake Duurzaamheid van Dynamische Informatie. Hij had hiervoor een internationale spreker. Het bestuur verontschuldigt zich voor deze onoplettendheid en heeft de heer Van der Meer gevraagd of zijn aanbod nog stond. De heer Van der Meer gaf aan dat zijn spreker in 2005 weer een college verzorgt en dan dus weer mogelijk beschikbaar is voor een symposium.

3. Verslag over het jaar 2003

Verslag van de activiteiten:
Symposium op 27 februari in Utrecht (entree 50 euro inclusief 10 euro lidmaatschap) gesponsord door IDM, Erasmus Universiteit en VHIC (ieder 500 euro)
Symposium op 2 oktober in Enschede (entree gratis, locatie en lunch gesponsord door KPMG Business Advisory Services en organisatie door Universiteit Twente)
Conferentie op 20 november in Eindhoven (gehele financiële afhandeling via Universiteit Eindhoven, met een aanvulling van 200 euro door de werkgemeenschap)

Financieel verslag:
Op girorekening:				Op kapitaalrekening:
Eind 2002	EUR 10.719,93		Eind 2002	EUR 14.418,65
Eind 2003	EUR 10.241,91		Eind 2003	EUR 14.824,61

Totaal in bezit eind 2002:	EUR 25.198,58
Totaal in bezit eind 2003:	EUR 25.084,55

Belangrijkste uitgaven:
Zaalhuur Symposium 27 februari (EUR 4061,83)
Belangrijkste inkomsten:
Contributie en entree Symposium (EUR 3470,00)
Sponsoring 1000 euro + volledige symposium op 2 oktober
Rente Kapitaalrekening (EUR 432,99)

De bouw van onze website www.informatiewetenschap.org kostte conform afspraak EUR 2000. Deze factuur is begin januari 2004 betaald en komt derhalve niet in dit verslag voor.

Verslag van de kascommissie:
Verslag van de kascommissie: zie brief mevrouw T. Kruyt aan de voorzitter.
Op basis van het verslag van de kascommissie wordt de penningmeester door de ALV geabsolveerd.
Mevrouw Truus Kruyt wordt bedankt voor haar jarenlange kascontrole-werkzaamheden. De ALV wordt gevraagd een nieuw lid voor te dragen, mevrouw Carla Bierlaagh stelde zich beschikbaar.

4. Voornemens voor het jaar 2004

Voorgenomen activiteiten:
27 februari:	ALV + Symposium DARE, Jaarbeurs Utrecht. 
Medio zomer:	Één themamiddag, waarbij een of twee sprekers een bepaald onderwerp belichten. Interactiviteit staat op deze bijeenkomsten centraal.
Eind 2004:		Een grote WGI-bijeenkomst. 

Op suggestie van Arjen de Vries wordt besloten om vanuit het WGI te zorgen dat er een volgende DIR-workshop, de Nederlands-Belgische Information Retrieval workshop, gehouden wordt.

Begroting en vaststellen contributie:
Inkomsten:
Contributie			EUR 900,00
Rente				EUR 500,00
Totaal				EUR 1400,00

Uitgaven:
Bestuursactiviteiten	EUR 400,00
Symposia en conferentie	EUR 1000,00
Website			EUR 2000,00  (is reeds uitgegeven)
Totaal				EUR 3400,00

Vermogen Eind 2004	EUR 23.084,55 
(verschil van -/- EUR 2000 tov vorig jaar)

De ALV heeft besloten voortaan 10 Euro als vaste contributie vast te stellen tot dat de ALV anders beslist. Dit heeft als positieve consequentie dat voortaan de contributie begin januari geïnd kan worden. Er hoeft dan niet gewacht te worden tot het moment dat de ALV de nieuwe contributie vast stelt.

5. Bestuurssamenstelling
Volgens rooster traden De Bra, Hardman en Van der Vet af. De Bra, Hardman en Van der Vet stelden zich verkiesbaar en werden benoemd. De heer Van Heijst trad ook af en stelde zich niet verkiesbaar. Bernd Wondergem (LogicaCMG) en Arjen de Vries (CWI) zijn benoemd als nieuwe bestuursleden.
 
De taakverdeling binnen het bestuur is als volgt gewijzigd:
Theo Huibers heeft het voorzitterschap overgenomen van Paul van der Vet.
Bernd Wondergem heeft de taken van penningmeester en secretaris overgenomen van Theo Huibers. 

Theo Huibers bedankt als nieuwe voorzitter zijn voorganger Paul van der Vet voor bewezen diensten en complimenteert hem voor zijn bijdrage.

6. Rondvraag
Lynda Hardman vraagt of de nieuwe website van de WGI is opgevallen.
Het maken van een nieuwe Gids Informatiewetenschap wordt besproken. Na overleg wordt besloten de leden hierover eerst (nogmaals) te mailen.

7. Sluiting
Om 14:50 sluit de voorzitter de vergadering.



    </pre>

</body>
</html>
